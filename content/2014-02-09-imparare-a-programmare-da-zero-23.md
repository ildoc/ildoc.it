Title: Imparare a programmare da zero - 2/3
Date: 2014-02-09 21:08:00
Modified: 2015-03-26 14:15:27
Tags: imparare a programmare
Slug: imparare-a-programmare-da-zero-23
Author: Doc

Questa è la seconda parte di un trio di post volto a spiegare le
basi-basi della programmazione.  
Se parlo di torte e non capite perchè, leggete le parti precedenti :)  

* [Imparare a programmare da zero
1/3](/imparare-a-programmare-da-zero-13/)

Linguaggi di programmazione - Cosa sono?
----------------------------------------

Lo scopo dei linguaggi di programmazione è di interpretare il linguaggio
umano e "tradurlo" in linguaggio macchina.  
Si suddividono in due grandi categorie: quelli di **alto livello** e
quelli di **basso livello**.

La distinzione è dovuta al **livello di astrazione**, ossia alla
"distanza" dal linguaggio macchina.

Spiegandolo con l'esempio della torta, supponiamo di voler prendere 200g
di farina da un sacchetto utilizzando un cucchiaio.

Un linguaggio di basso livello potrebbe essere

    - distendi le dita della mano
    - chiudile sul pomello del cassetto delle posate
    - tendi il muscolo del braccio per aprire il cassetto
    - rilascia il muscolo del braccio
    - distendi le dita della mano
    - tendi i muscoli del braccio per portare la mano sopra i cucchiai
    - chiudi le dita della mano sopra un cucchiaio
    - tendi i muscoli del braccio per estrarre il cucchiaio dal cassetto
    [...]

e così via.  
E già abbiamo dato per scontato un sacco di cose, come ad esempio il
fatto di avere un braccio, di poterlo muovere, di averci attaccata una
mano, di avere un cassetto delle posate, di sapere cos'è un cucchiaio
ecc.

Un linguaggio un po' più astratto potrebbe essere

    - prendi un cucchiaio
    - prendi il sacchetto della farina
    - prendi la bilancia
    - prendi un contenitore
    - posa il contenitore sulla bilancia
    - versa tanta farina nel contenitore finchè non raggiungi i 200g

Mentre un linguaggio di livello ancora più alto potrebbe fare
direttamente

    - prendi 200g di farina

Capita la differenza?  
L'astrazione si può identificare quindi con la "distanza" dalla
macchina e la "vicinanza" all'uomo.

La domanda che ora sorgerà spontanea è: ma quindi che mi frega dei
linguaggi di basso livello se con quelli di alto livello posso dare per
scontate un sacco di cose?

Ottima domanda, lo vediamo nel capitolo successivo.

Linguaggi di programmazione - Quale scegliere?
----------------------------------------------

Una delle domande più frequenti di chi inizia a programmare è: qual è il
miglior linguaggio di programmazione?  
E la risposta più corretta è a sua volta un'altra domanda: per fare
cosa?

Il fatto è che esistono centinaia, forse migliaia di linguaggi diversi,
ma ciascuno di essi è stato studiato e pensato appositamente per uno
scopo ben preciso (o perlomeno, alle sue origini).  
Quindi difficilmente si troveranno siti web fatti con Assembly, PLC
programmati in PHP o applicazioni desktop per Mac o Linux scritte in
Asp.Net

Con il passare del tempo, diversi linguaggi sono stati sviluppati ed
estesi ad "aree di competenza" per i quali non erano stati creati, ma
chiaramente è come usare un Bulldozer in una gara di formula 1 o montare
una benna su una Lamborghini Aventador per usarla come spazzaneve...

Quindi informatevi di volta in volta sui linguaggi disponibili a seconda
della strada che volete intraprendere.

Note:  

* Mettete in conto il fatto di dover/poter utilizzare più di un
linguaggio contemporaneamente  
* Date un'occhiata a dove si può spingere il delirio e leggetevi la
pagina di wikipedia sui [linguaggi di programmazione
esoterici](http://it.wikipedia.org/wiki/Linguaggio_di_programmazione_esoterico)

Continuiamo il discorso nella terza parte -> [Imparare a programmare da
zero 3/3](/imparare-a-programmare-da-zero-33/)
