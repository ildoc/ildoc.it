Title: @Marta_Vincenzi e il tutor sulla sopraelevata
Date: 2011-12-06 09:54:00
Modified: 2015-03-24 16:09:17
Tags: genova, sopraelevata
Slug: marta_vincenzi-e-il-tutor-sulla-sopraelevata
Author: Doc

Stamattina prendo la sopraelevata.

Coda.

Sono stati installati i “Tutor”.

Invece di mettere in sicurezza la sopraelevata modificando i guardrail
per evitare incidenti mortali, hanno deciso di installare i “Tutor”. Per
una strada dove andare ai 60 all’ora.

E ora, caro Sindaco, non solo ci saranno code infinite, ma gli incidenti
aumenteranno pure.

Prendendo la sopraelevata in motorino, rischio la vita tutte le sante
mattine per colpa di imbecilli che inchiodano poco prima di passare
sotto le porte del “Tutor”, come se bastasse per evitare una multa.

Lo spauracchio del “Tutor” quindi non è che solo un intralcio alla
circolazione e un aumento del numero di incidenti che per ora,
fortunatamente, non sono ancora successi.

L’altra mattina, in macchina, mi è partito persino l’abs nel tentativo
di non tamponare il suv che avevo davanti che ha deciso di frenare di
botto senza preavviso, pur non avendo davanti nessuno.

Però sicuramente il comune farà cassa.

Mancano i fondi per cambiare i guardrail? Per garantire un’asfaltatura
decente?

E che ne dice dei soldi RUBATI ai cittadini e ai turisti dalle zone blu?

Ho letto qualche tempo fa sul Secolo XIX che dei 2 euro e mezzo all’ora
per i posteggi nelle strisce blu, solo il 15% finisce al comune, mentre
il rimanente viene RUBATO da una società che come servizio offre solo
dei simpatici omini che fanno multe per qualche minuto sforato nel
pagare l’obolo.

A parte il fatto che in quanto a costi orari dei parcheggi Genova è una
delle città più care d’Italia, sarei ben felice di pagare anche 3 euro
all’ora se solo sapessi che quei soldi vanno INTERAMENTE al comune e
saranno utilizzati per la manutenzione delle strade.

Quanto potrà costare una latta di vernice blu?

Che spese ha questa società che si intasca l’85% di quanto si paga per i
parcheggi?

Che servizi offre per giustificare i costi così elevati?

Perchè il comune non può occuparsi in prima persona di questa faccenda
ottenendo il 100% di quanto versato per poterlo reinvestire nello
sviluppo della città?
