Title: PHP and MySQL Web Development - Luke Welling, Laura Thomson
Date: 2012-02-27 14:13:00
Modified: 2015-03-24 16:09:17
Tags: libri, mysql, php, programmazione, risorse
Slug: php-and-mysql-web-development-luke-welling-laura-thomson
Author: Doc

[PHP and MySQL Web Development: Luke Welling, Laura
Thomson](http://amzn.to/1aZ9mG6)  
**Pagine**: 968  
**Editore**: Addison Wesley; 4th revised edition. edizione (ottobre
2008)  
**Lingua**: Inglese  
**ISBN-10**: 0672329166  
**ISBN-13**: 978-0672329166

[Link ad
Amazon.it](http://amzn.to/1MRtgS7)

Cercavo un libro per imparare il php, ne ho trovati molti, ma questo mi
ha colpito più degli altri.  
Sfogliando il suo indice, si può notare l’immediatezza con la quale
questo libro ti mette in mano gli strumenti necessari per cominciare
subito a programmare invogliandoti nella lettura per scoprire
passo-passo e attraverso esempi concreti, tutte le possibilità di questo
incredibile linguaggio.  
Un pò come un papà che insegna al figlio ad andare in bicicletta, i due
autori forniscono già nel primo capitolo le nozioni principali per
“togliere le rotelline” e cominciare a pedalare da soli.

I **prerequisiti** per capirci qualcosa sono quasi nulli: conoscenza
dell’inglese, saper masticare un pochino di html e conoscere i
fondamentali basilari ed elementari della programmazione

Il primo capitolo si chiama appunto “PHP Crash Course”, e ci pone come
esercizio immediatamente il problema di processare i contenuti di un
form per ordinare dei pezzi di ricambio su un fantomatico sito di un
autoricambi, e in un numero ridicolo di pagine si è già in grado di
capire come elaborare dati passati da una pagina ad un’altra.  
Alla fine del primo capitolo sapremo già destreggiarci egregiamente
attraverso le funzioni basilari del PHP.

Il MySQL, e più in generale i database, vengono invece spiegati da zero,
permettendo a chiunque di poter sfruttare all’interno dei suoi progetti
una base dati a cui appoggiarsi.

La forza di questo libro sta nel proporre esempi concreti, con problemi
da risolvere, invece della classica gelida e asettica lista di
definizioni, e per ogni punto offre possibilità di approfondimenti con
rimandi alle appendici e ad altri capitoli coinvolgendo il lettore,
accendendo la sua curiosità spingendolo alla ricerca delle nozioni che
gli mancano per arrivare ai suoi obbiettivi.

Affrontando sempre temi reali, il testo accompagna chi legge nella
realizzazione di un carrello per un sito di e-commerce, un software per
gestire una mailing-list o addirittura un forum, osservando per ciascuno
di essi i punti di forza e le debolezze, sempre con un occhio alla
sicurezza (ad esempio come preparare la pripria applicazione ad
eventuali attacchi DDoS o indicando quali sono i potenziali punti deboli
che potrebbero venir sfruttati da malintenzionati per accedere a dati
sensibili ecc.) e allegando a ciascun esempio utilissimi consigli sulle
migliori tecniche da adottare facendo spesso anche dei distinguo
“temporali” del tipo “Prima si faceva così e invece adesso cosà perchè…”

Insomma, il PHP da 0 a 100 in nemmeno mille pagine.  
Questo libro lo sto adorando, ogni pagina sempre di più.

Ho cominciato veramente da zero (con però delle basi di MySQL) e prima
leggendo tutto di seguito, e poi saltellando qui e là a seconda delle
esigenze, mi sono veramente stupito del poco tempo che ho impiegato a
imparare come gestire le sessioni, a comunicare con i database e
costruire pagine dinamiche.  
E il fatto che sia scritto in inglese non deve scoraggiare, è un inglese
molto semplice e facilmente “decifrabile”.

Veramente consigliato!
