Title: Blue Water Operations - James C. Copertino
Date: 2012-04-22 11:28:00
Modified: 2015-03-24 16:09:17
Tags: libri, copertino, recensioni
Slug: blue-water-operations-james-c-copertino
Author: Doc

Una portacontainer battente bandiera francese viene assaltata dai pirati
al largo della Somalia.  
"Rommel", nome di battaglia di un pilota americano, assiste per caso
alla scena durante quello che avrebbe dovuto essere un normale volo di
ricognizione e decide di intervenire.  
Il suo aereo viene però abbattuto, e il pilota, eiettatosi prima dello
schianto, viene rapito da uno dei pirati, un pericoloso terrorista di
Al-Quaeda.  
Parte quindi una rocambolesca missione di soccorso alla ricerca
dell’ostaggio, con colpo di scena finale.

Un romanzo molto adrenalinico, descritto nei minimi particolari da
Copertino, ex ufficiale dei corpi speciali che, un pò sullo stile di Tom
Clancy, non lascia indietro nessun dettaglio.  
In pochi capitoli sembra quasi di conoscere da sempre la vita di bordo
su una portaerei ed è un attimo trovarsi sul ponte di comando o seduto
su un f18 sulla pista di decollo!

NOTA: Nella versione Kindle ci sono alcuni refusi che però non
interferiscono in nessun modo con la scorrevolezza del racconto.
