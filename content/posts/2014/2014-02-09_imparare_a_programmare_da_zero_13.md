Title: Imparare a programmare da zero - 1/3
Date: 2014-02-09 21:07:00
Modified: 2015-03-26 14:15:40
Tags: imparare a programmare
Slug: imparare-a-programmare-da-zero-13
Author: Doc

Il 95% dei lettori di questo post saranno studenti in fascia di età
12-18 che vogliono creare un videogioco.  
Il rimanente 5% sarà invece equamente suddiviso tra chi è incuriosito
dall'argomento e chi ha sbagliato a cliccare un link trovato chissà dove
ed è capitato qui.

La mia idea sarebbe di creare una specie di guida per chi si avvicina al
mondo della programmazione per la prima volta IN ASSOLUTO, senza legarla
ad un linguaggio in particolare.  
Vediamo che cosa ne esce.

Introduzione - Cos'è un programma?
----------------------------------

Direi che questa potrebbe essere non "una", ma "la" domanda che si deve
porre chi vuole capire cosa vuol dire "programmare".

Allora smarchiamocela subito con una definizione da scolpire nella
pietra:

> **Un programma è un insieme finito di istruzioni.**

come ad esempio una ricetta per fare una torta.

Il programma, come la ricetta, prevede una serie di operazioni da
svolgere in un determinato ordine per arrivare ad ottenere il risultato
voluto.

Supponiamo, utilizzando come esempio una tipica situazione domestica, di
voler insegnare a un robot a fare le torte.  
Perchè? Perchè si.

Il robot non pensa, non sa niente, non ha una coscienza.  
L'unica cosa che sa fare è eseguire degli ordini, quindi, per spegargli
come fare la nostra torta dobbiamo cercare di semplificare al massimo le
operazioni, "smontando" il problema del fare una torta in più parti.  
Ad esempio:  

* Prendere gli ingredienti  
* Preparare l'impasto  
* Infornare l tutto

Una volta che abbiamo progettato bene il nostro programma-torta,
dobbiamo trovare il modo per parlare con il robot per fornirgli l'elenco
delle istruzioni che prevede il nostro algoritmo, in modo che lui,
azione dopo azione, riesca a preparare la nostra torta.

Come fare?  
Per riuscire a dialogare con il nostro robot abbiamo bisogno di un
interprete, che trasformi il nostro linguaggio in un idioma
comprensibile al robot, il cosiddetto linguaggio macchina, che non è
altro che un insieme di 0 e di 1.  
(Si, come nei film)

L'interprete (o gli interpreti) che ci verrà in soccorso sarà un
linguaggio di programmazione.  
Vediamo cosa sono nella seconda parte -> [Imparare a programmare da
zero 2/3](/imparare-a-programmare-da-zero-23/)
