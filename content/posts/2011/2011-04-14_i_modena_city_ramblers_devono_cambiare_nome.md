Title: I Modena City Ramblers devono cambiare nome
Date: 2011-04-14 19:34:00
Modified: 2015-03-24 16:09:17
Tags: modena city ramblers
Slug: i-modena-city-ramblers-devono-cambiare-nome
Author: Doc
Status: Published

Ho avuto modo, nei giorni scorsi, di ascoltare tre degli ultimi quattro
album dei Modena City Ramblers.  
Ci sono rimasto malissimo :(  
Senza Cisco alla voce è tutta un’altra cosa, non sono più loro…  
Non sono un critico musicale, ma Cisco aveva una voce più decisa, che si
scostava dalla base musicale rendendo più semplice comprendere i
meravigliosi testi, senza però coprire l’immensa bravura dei musicisti…  
Dudu no.  
Non che sia meno bravo, per carità, ma i Modena non sono più quelli di
prima…  
Dudu ha una voce che si mischia di più con la musica e i testi non sono
più così brillanti…  
<a name="more"></a>  
Sono un nostalgico di un periodo musicale che ho avuto occasione di
apprezzare solo dopo che ha cessato di vivere.  
Seguo ancora i Modena, ma le emozioni che regalano sono diverse…

"Dopo il lungo inverno" mantiene ancora traccia di quello che erano i
testi di Cisco, con canzoni combattive come "Mia dolce rivoluzionaria" e
testi spensierati come la bellissima "Il treno dei folli".

In “Bella Ciao” ci sono delle rivisitazioni di alcuni pezzi di punta,
con nuovi riff e aggiunte ai testi che poco si intonano allo stile dei
MCR.  
Terribile l’affronto di “Bella ciao” tradotta in inglese.  
E di certo non si sentiva il bisogno di “Ebony”, quando già “Ebano” era
bella così.  
"I cento passi" mantiene la carica dell’originale ma "Una perfecta
excusa" e "El presidente" ne perdono tantissimo con le mezze frasi in
spagnolo e i coretti in inglese.

I Modena City Ramblers sono italiani, di Modena.  
Cosa c’entrano l’inglese e lo spagnolo usati a profusione e inseriti a
forza anche nelle canzoni che originariamente non ne contenevano?  
Perchè bisogna esibire tutta questa conoscenza delle lingue quando poi
la pronuncia è per giunta carente?  
Un conto erano i capolavori di Cisco come “¡Viva la vida, muera la
muerte!”…

"Onda libera" non ho ancora avuto occasione di ascoltarlo, ma sono stato
a due concerti del tour dell’ultimo album, "Sul tetto del mondo".
