Title: Anonymous: la grande truffa(?)
Date: 2012-04-03 12:58:00
Modified: 2015-03-24 16:09:17
Tags: anonymous, libri, truffa
Slug: anonymous-la-grande-truffa
Author: Doc

Girovagando per Amazon alla ricerca del prossimo libro da leggere, mi
sono imbattuto in questo breve saggio versione kindle: [Anonymous. La
grande
truffa](http://www.amazon.it/gp/product/B007J6Y1KS/ref=as_li_ss_tl?ie=UTF8&tag=filippogiomi-21&linkCode=as2&camp=3370&creative=24114&creativeASIN=B007J6Y1KS "Anonymous. La grande truffa")

Un pò scettico e un pò curioso l’ho acquistato, spinto anche dal
bassissimo prezzo (solo 89 centesimi).  
Tra le recensioni si vocifera che il libro sia scritto dall’FBI o
proprio da un Anonymous allo scopo di sviare le tracce.  
Ma poco importa, tanto 99 su 100 è stato scritto da qualcuno che non fa
parte di nessuna dei due “schieramenti”.

Il libro mette a fuoco le varie contraddizioni all’interno del
movimento, tra cui la principale: è solo una questione di marketing?
Ogni anno vengono stampate centinaia di migliaia di maschere, magliette,
felpe, adesivi e chi più ne ha ne metta, tutti recanti il volto di Guy
Fawkes o frasi del film “V per Vendetta”.  
E che percentuale arriva alla Warner di queste vendite?

E l’altro grande interrogativo: e se fosse tutto organizzato da qualche
agenzia/servizio?  
Per far riflettere su questo aspetto, l’autore spiega come i fratelli
Wachowski abbiano scelto proprio Hugo Weaving per interpretare V, lo
stesso attore che in “Matrix” interpreta l’agente Smith.

Il senso di ciò, secondo l’autore è che dietro la maschera
dell’anarchico potrebbe celarsi proprio il sistema che il movimento
cerca (o sembra?) combattere.

Fino a che punto è anarchico Anonymous?

Personalmente credo che Anonymous sia più genuino di come lo si dipinge,
e pur considerando che al suo interno quasi sicuramente c’è del marcio,
penso che la storia della “macchinazione del governo” sia solamente una
fantasia di chi ha scritto questo saggio.

Comunque ritengo che, nonostante contenga alcuni incredibili
strafalcioni, il libro sia un ottimo spunto per riflessioni e
approfondimenti sul “fenomeno Anonymous”.

E voi che ne pensate?
