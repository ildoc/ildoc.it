Title: è davvero-davvero necessario parlare di cyberbullismo?
Date: 2013-10-07 15:54:00
Modified: 2015-03-24 16:09:16
Tags: cyberbullismo
Slug: e-davvero-davvero-necessario-parlare-di-cyberbullismo
Author: Doc
Status: Published

ho appena finito di leggere [questo articolo su
Wired](http://daily.wired.it/news/media/2013/10/07/necessario-parlare-cyberbullismo-violenza-rete-564732.html)
in cui ci si sbraccia ancora per parlare di “cyberbullismo”, una parola
che richiama sempre molta attenzione.

Premessa: wired da qualche tempo ha lanciato una petizione su
change.org chiedendo ai media di non "demonizzare" la rete, accusandola
di cose che succedono nella vita reale.
([Link](http://www.change.org/it/petizioni/cari-media-non-date-la-colpa-ad-ask-fm-e-al-web-per-il-cyberbullismo))

Petizione che ho firmato, per inciso.

ok, ora riprendo un discorso che ho già fatto:

##IL CYBERBULLISMO NON ESISTE.

o perlomeno, non centra NULLA con quanto viene attualmente
classificato come tale.

ora, io non ho una laurea in psicologia, non sono un giornalista,
ma uso un pc da quando avevo 11-12 anni (sono ggggiovane, ora ne ho
23).

ho iniziato con i giochini, poi giocando in rete, poi frequentando
community, poi creando community ecc.
passo davanti al pc un mare di tempo, per svago ma anche per
lavoro.
è un hobby, una passione, una cosa che mi affascina.

in questi 10-12 anni che giro per internet, sono stato su
un’infinità di siti, sia nella parte “scoperta” della rete, sia in posti
relativamente meno accessibili e vorrei raccontare la mia
versione dei fatti.

la verità è che le causa dello pseudo-fenomeno del “cyberbullismo”
sono principalmente 2:

1. i social network
2. il digital divide

e spiego perchè.


###1) i social network:

è verosimile affermare che in italia la moda dei social network sia esplosa verso la fine degli anni 2000. facebook, principale
responsabile, ha contribuito ad avvicinare alla rete milioni di persone
per le quali i computer, e la tecnologia in generale, erano (e sono) un
mondo oscuro.

persone che solo per seguire la tendenza del momento, si è
comprata 1300 euro di macbook per usarlo per sentire la musica e andare
su facebook E BASTA.

bambini viziati che si sono fatti comprare lo smartphone figo
“perchè ce l’ha anche il/la mio/a amichetto/a”.

tutta gente che non conosce NULLA all’infuori della ricerca di
google e della home page di facebook.

che si è comprata un computer di cui non conosce il funzionamento
per collegarsi a un sito di cui non conosce il funzionamento.

e che, com’è giusto che sia, ha approcciato la rete credendola un
territorio neutro, innocuo. nello stesso identico modo in cui un bambino
vede il mondo: tutto bello, tutto facile, tutto esattamente come appare,
in cui tutti sono buoni.

gente che non essendo mai stata su internet AL DI FUORI di
facebook, non sa e non poteva sapere che la rete è esattamente uguale al
mondo reale e anche peggio.

e adesso, quando ha scoperto che su internet esiste anche gente
che non gli mette i “mi piace” agli status, ha pensato bene di
inventarsi la parola “cyberbullismo”.

parola che viene (ab)usata per indicare (cito testualmente
dall’articolo):

<ul>
<li><strong>infiammare</strong>, dispute online usando un linguaggio volgare e aggressivo</li>
<li><strong>molestare</strong>, messaggi di insulti</li>
<li><strong>denigrare</strong>, inviare commenti e pettegolezzi crudeli riguardo a qualcuno al solo scopo di danneggiare la sua reputazione</li>
<li><strong>escludere</strong>, esclusione da gruppi e comunità online;   </li>
<li><strong>sostituzione di identità</strong>, fingere di essere qualcun altro per metterlo in difficoltà</li>
<li><strong>rivelazioni</strong>, pubblicare informazioni private o segrete di altri</li>
<li><strong>ingannare</strong>, ottenere la fiducia online di qualcuno per poi avere informazioni da pubblicare</li>
<li><strong>cyberstalking</strong>, spiare e minacciare in maniera ossessiva</li>
<li><strong>cyber minacce</strong> (minacce dirette o materiale che lascia intendere che l’autore possa far male a se stesso o agli altri</li>
<li><strong>sexting</strong>, invio di immagini e testi a sfondo sessuale</li>
</ul>

ma anche:

* commenti negativi
* insulti
* prese in giro

certo, queste cose nella vita reale possono essere classificate
come “bullismo”, ma quando ci si siede di fronte a un computer, si
chiama “popolo di internet”.

i social network possono essere un pò visti come una cupola di
vetro in mezzo al bronx, sono nati lindi e pinti, con la pretesa di
mantenere un’atmosfera positiva (vi siete mai domandati del perchè non
ci sia il tasto “non mi piace” su facebook?

orrido “articolo” related -> [](http://www.ilmessaggero.it/tecnologia/hitech/facebook_dislike_tasto_non_mi_piace/notizie/310051.shtml)<http://www.ilmessaggero.it/tecnologia/hitech/facebook_dislike_tasto_non_mi_piace/notizie/310051.shtml></a>)

i social network hanno ammazzato centinaia di community e migliaia
di blog, portando milioni di nuovi abitanti in una “piccola” città già
consolidata e funzionante, stravolgendone completamente strutture e
regole.

e sempre parlando per paragoni, gli abitanti che c’erano prima, i
negozi che c’erano prima, ricadono tutti all’interno della
classificazione “cyberbullismo”.

si demonizza una cosa che non si conosce e non si
comprende.

 

e qui veniamo alla seconda causa.

###2) il digital divide.

detto senza troppi giri di parole, l’italia è indietro come le
palle dei cani.

non passa giorno senza che qualche sito o rivista specializzata
non pubblichi una qualche ricerca in cui si ribadisce che l’italia è al
millemillesimo posto in una qualche classifica riguardante le
tecnologie/la diffusione di internet/i costi dei
provider/l’alfabetizzazione digitale ecc.

nelle scuole l’informatica viene messa allo stesso piano dell’ora
di religione o di educazione fisica.

(io ero iscritto in una sezione
[PNI](http://it.wikipedia.org/wiki/Piano_nazionale_informatica) di un
liceo scientifico e facevamo 1 ora di informatica alla settimana, quando
la prof ne aveva voglia. l’esimia gelmini ha pensato bene di sopprimere
del tutto questo tipo di sezioni con la fantastica riforma del
2010/2011)

nessuno insegna ai ragazzi l’informatica, che sempre di più ci
circonda e fa parte delle nostre vite.

e quindi si crea, come alternativa, il “cyberbullismo”.

nelle scuole si fa educazione alla salute insegnando i rischi del
bere/fumare/drogarsi?

nelle scuole si fa educazione sessuale insegnando i rischi
dell’avere rapporti non protetti?

e perchè non fare anche un paio d’ore di “educazione all’internet”
in cui magari si spiega che ci si può trovare a parlare con degli
stronzi o che è meglio non pubblicare foto con sotto l’indirizzo di casa
o altri dati sensibili?

non sarebbe più facile?

prevenire non è meglio di curare?

 

no, noi abbiamo l’agcom, che ci tutela “chiudendo” siti a
nastro.

quanto ci vorrà prima che una mamma preoccupata denunci 4chan
perchè hanno insultato il suo tenero bambino?

e quanto ci vorrebbe invece a spiegare che cosa si può trovare su
4chan?

 

il cyberbullismo è aria fritta.

tutta roba che sta dietro uno schermo scritta da gente che sta
dietro uno schermo.

quando poi invece si hanno ripercussioni nella vita reale allora è
un altro discorso (rimando sempre alla vicenda di jessi slaughter), ma
fino ad allora è solo aria fritta.

attenzione, con ripercussioni non intendo mettere il broncio
“perchè uno mi ha insultato su twitter”.

 

e il progetto tabby (<http://www.tabby.eu/>) è aria fritta
sovvenzionata dall’unione europea.

tra l’altro il sito è assolutamente a senso unico, senza alcuna
possibilità di interazione con le persone a cui è rivolto.

ottimo esempio di web 2.0.
