Title: Vieni via con me
Date: 2010-11-16 10:20:00
Modified: 2015-03-24 16:09:15
Tags: accanimento terapeutico, eutanasia, fabio fazio, grande fratello, mafia, rai 3, roberto saviano
Slug: vieni-via-con-me
Author: Doc
Status: Published

Avrei voluto, avrei potuto scrivere del concerto che sono andato a
vedere a milano, avrei potuto scrivere del perchè ultimamente non sto
più considerando molto questo blog e di cosa sia
[NerdNest!](https://nerdnest.it), avrei potuto scrivere dei fatti miei,
avrei potuto scrivere di milioni di cose differenti, ma dopo ieri sera
non posso a meno di fare delle considerazioni su un programma che
secondo il mio modestissimo parere è stato un successo e un capolavoro:
Vieni via con me.  
E per farlo riporto testualmente le parole che ho scritto sul forum
[NerdNest!](https://nerdnest.it).

ieri sera, mentre la becera italietta dei guardoni si crogiolava
nell’ignoranza e nell’abissale inutilità sociale del grande fratello, su
rai tre si faceva cultura e informazione parlando di temi attualissimi,
scottanti e scomodi.

un emozionatissimo Roberto Saviano ha raccontato della mafia al nord
italia, in lombardia, a milano, ha raccontato della storia di Eluana
Englaro e PierGiorgio Welby, dei diritti del malato e dell’accanimento
terapeutico.  
Pierluigi Bersani e Gianfranco Fini hanno elencato i valori (a mio
parere utopici) di sinistra e destra, mettendo in risalto, entrambe, le
incongruenze tra quello che si vorrebbe e quello che ci si ritrova.

Cultura e informazione, informazione e cultura.  
Sono abbastanza sicuro che coloro che hanno seguito la trasmissione ieri
sera siano rimasti sorpresi, come me, dalla quantità di cose delle quali
erano all’oscuro.

E canale 5 cosa proponeva? esattamente il contrario, il grande
fratello.  
un programma assolutamente vuoto e privo di ogni consistenza che da
ormai 11 anni appesta per mesi le nostre televisioni.  
Come mai sui canali mediaset non esistono programmi di informazione e di
diffusione culturale?  
Perchè l’unico messaggio che passa alla tv, specialmente sulle reti
private, è unico e inequivocabile: è più importante l’avere che
l’essere, è inutile sforzarsi a pensare, ad avere un’opinione propria
quando c’è qualcuno che può “liberarti dal fastidio di scegliere, di
decidere” scegliendo e decidendo al posto suo?

Lo schifo.  
E il fatto che la settimana scorsa 9 milioni di italiani abbiano scelto
di vedere Vieni via con me contro i 7 milioni che hanno deciso di
spegnere il cervello seguendo il grande fratello se da un lato mi
rincuora, dall’altro mi preoccupa.

7 milioni sono ancora troppi.

[](https://nerdnest.it/showthread.php?38-Vieni-via-con-me)<https://nerdnest.it/showthread.php?38-Vieni-via-con-me></a>
