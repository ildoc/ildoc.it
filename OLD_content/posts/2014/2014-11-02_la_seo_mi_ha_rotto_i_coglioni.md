Title: La SEO mi ha rotto i coglioni
Date: 2014-11-02 20:47:00
Modified: 2015-03-26 14:13:31
Tags: wordpress, seo
Slug: la-seo-mi-ha-rotto-i-coglioni
Author: Doc
Status: Published

> *"...è bella e tutto quanto ma alla lunga rompe i coglioni"*

Cercavo un plugin per dare una sistemata al seo di questo blog e mi sono
imbattuto in [HeadSpace2](http://wordpress.org/plugins/headspace2/) che,
a detta di [Francesco
Gavello](http://francescogavello.it/25-plugin-che-hanno-fatto-crescere-il-mio-blog-durante-questi-anni)
(leggete il suo blog), è uno dei top-top-top plugin.

Lo installo e vado diretto alla pagina delle impostazioni.

![sticazzi della seo](/static/images/posts/2014-02-11_20h27_46.png)

Dove ciascuna delle voci contiene da 3 a 5 campi da compilare.  
Oltre ai campi base titolo-descrizione in ciascun post.

Da qui il titolo.

Ora, perchè dovrei spaccarmi le palle a calibrare ogni carattere
dell'html?  
Ok la formattazione, ok la coerenza dei tag, ok tutto, ma ogni volta
che si vuole scrivere un post è davvero necessario perdere 10 minuti
della propria vita per far piacere ai motori di ricerca?

Per chi lo teniamo il blog? Per chi ci legge o per i crawler e gli
spider?  
Cosa deve essere valorizzato, il contenuto o la forma?

Un fantastico esempio di questa situazione sono le gare di
posizionamento: alla fine vince chi riesce ad arrivare in cima alla serp
A PRESCINDERE dal contenuto del sito.  
Ricordo una gara promossa da giorgiotave (forse instantempo? Si, ci
avevo provato anch'io dove in
un certo momento c'era in testa un blog tenuto da un forum di black hat
seo il cui contenuto erano tipo due o tre post di NULLA.

Andate a vedere <http://www.instantempo.it/>.  
Un blog di nulla, con articoli di qualunque genere postati in
automatico su argomenti a caso MA indicizzati benissimo.  
Figata, eh?  
Sarebbe da suggerire per l'elenco di [The useless
web](http://www.theuselessweb.com/).

Ok, ma quello è un esempio della seo portata all'estremo, andiamo a
prendere un esempio reale, un forum, una community attiva... tipo
[giorgiotave.it](http://giorgiotave.it).  
Sito indicizzato benissimo, figata paura, ma andando a guardare bene il
forum vedi che il 90% delle discussioni non hanno risposte, se non
cazziatoni di mod e admin perchè lo sventurato utente in questione ha
iniziato le frasi del suo post con la minuscola o non ha inserito tutta
la punteggiatura corretta.  
Un forum di niente, ma indicizzatissimo, eh? Con un pagerank altissimo,
eh?  
(Poi Taverniti si bulla nel suo libro di avere una community di 90mila
"esperti seo", includendo nel numero anche tutti quelli che si sono
registrati in cerca di aiuto e non l'hanno avuto)

Il web è creato da persone per persone, non per il googlebot.  
Ok dargli qualche aiutino, ma fino a un certo punto, poi saranno
problemi di Google...  
Io personalmente mi sono rotto i coglioni.  
Non verrò indicizzato, e sticazzi.  
Almeno mi risparmierò la menata di dover aggiungere mezz'ora di meta
tag per ogni minchiata che posto qui sopra.
